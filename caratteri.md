
# I caratteri ereditari

Ogni organismo possiede specifiche caratteristiche che lo distinguono da qualsiasi altro essere vivente.
Una persona, un animale, o una pianta hanno alcune caratteristiche simili agli altri individui della stessa specie, e altre proprie che li rendono unici.

Ci sono caratteristiche che vengono trasmesse dai genitori ai figli e sono dette caratteri ereditari. La trasmissione dei caratteri da una generazione all'altra è detta **ereditarietà**.

***Gregor Mendel*** studiò i caratteri ereditari attraverso incroci di piante di pisello, arrivando dopo anni di lavoro, a formulare tre leggi. Con i suoi esperimenti, Mendel, diede avvio alla **genetica**, la scienza che studia i meccanisimi responsabili della trasmissione dei caratteri ereditari. La cosa sorprendente è che Mendel descrisse come avviene la trasmissione dei caratteri di generazione in generazione senza avere la minima conoscenza di DNA, cromosomi, mitosi o meiosi.

## Geni e alleli

>I geni sono segmenti di DNA che regolano l'espressione dei caratteri e si trovano in posizioni ben precise dei cromosomi.

Ogni gene esiste in due forme alternative chiamate **alleli**, responsabili delle differenti espressioni di un carattere.

Nella pianta di pisello usata da Mendel il gene che controlla il carattere (colore del seme) ha due possibili alleli: uno per il colore giallo e uno per il colore verde. Poiché in una cellula diploide ogni cromosoma ha il suo omologo, nelle cellule sono presenti sempre 2 alleli (uno sul cromosoma materno e uno sulla posizione corrispondente a quello paterno).

I due alleli possono essere uguali o diversi. Se sono uguali, l'individuo è omozigote. Se i due alleli sono diversi, l'individuo è Eterozigote.

Negli individui omozigoti, per esempio nel caso del colore del seme, se sono presenti due alleli per il seme giallo, si manifesta il colore giallo; se sono presenti due alleli per il seme verde, si manifesta il seme verde.

In un eterozigote, invece, che ha un allele per il seme giallo e un allele per il seme verde, si manifesta solo il carattere di uno dei due alleli (in questo caso il giallo), perchè domina sull'altro. 
>L'allele che si esprime nell'eterozigote è detto *allele dominante*, l'allele che non si esprime (colore verde) è detto *allele recessivo*. 

Per convenzione si usa la lettera maiuscola per rappresentare l'allele dominante, e quella minuscola per indicare gli alleli recessivi. 

## Gli esperimenti di Mendel

Mendel condusse una serie di esperimenti sul pisello odoroso, una pianta che si riproduce velocemente, risulta facile da coltivare e ha 7 caratteri ben distinti.

Il pisello è ermafrodite, produce sullo stesso fiore sia i gameti femminili che quelli maschili e il loro incrocio è detto ***Autoimpollinazione***.

Mendel così creò inizialmente piante di linea pura, che mantenessero invariati determinati caratteri di generazione in generazione. Utilizzò la tecnica dell'impollinazione incrociata, fecondando una pianta con il polline di un'altra. Le piante di linea pura furono chiamate da Mendel generazione parentale (P\) mentre le generazioni successive figliali.

## La legge della dominanza

Nei primi esperimenti, Mendel incrociò tra loro piante di linea pura, 
che differivano per una sola caratteristica: una a seme giallo e una a seme verde. Dopo un incrocio notò che in $F_1$ si manifestava uno solo dei 2 caratteri, quindi una $F_1$ tutte piante a seme verde. Il colore giallo era il *carattere dominante*, il verde il carattere *recessivo*. Mendel formulò quindi la prima legge detta **Della dominanza**.

> Tutti gli individui della prima generazione manifestano uno solo dei caratteri alternativi presenti nella generazione parentale. 

## Genotipo e fenotipo

Il **genotipo** è l'assortimento degli alleli responsabili di un determinato carattere, Il **fenotipo** è la manifestazione del carattere.

## La seconda legge di Mendel (Legge della segregazione)

Proseguendo i suoi esperimenti, Mendel fece riprodurre per autoimpollinazione le piante $F_1$ con il seguente risultato:
* $\frac34$ delle piante $F_2$ risultarono *a seme giallo*
* $\frac14$ delle piante $F_2$ risultarono *a seme verde*

> Si è ripresentato il seme verde.

Mendel concluse che:

* I caratteri ereditari sono controllati da fattori ereditari (geni) che vengono trasmessi dai genitori ai figli;
* Ogni fattore esiste in almeno due forme alternative (alleli), una dominante e una recessiva.

**La seconda legge di Mendel afferma che:** Ogni carattere è controllato da una coppia di alleli che si separano al momento della formazione dei gameti.

## La terza legge di Mendel (legge dell'assortimento indipendente)
Mendel studiò la trasmissione di 2 caratteri contemporaneamente, per esempio _colore del seme_ (controllato controllato contemporaneamente dagli alleli "G" e "g") e _forma del seme_ (controllato dagli alleli "L" e "l").

Dall'incrocio di una pianta omozigote dominante per entrambi i caratteri (GGLL) e una omozigote recessiva (ggll) nacque una $F_1$ tutta semi gialli e lisci (GGLL) con genotipo eterozigote (GgLl)   

Nella $F_2$, Mendel ottenne, oltre ai 2 fenotipi di parteza (seme giallo e liscio -- seme verde rugoso), altri 2 completamente nuovi (giallo e rugoso, verde liscio).

* 9 piante a seme giallo liscio
* 3 a seme giallo rugoso
* 3 a seme verde liscio
* 1 a seme verde rugoso

> proporzione ***9:3:3:1***

La comparsa di 2 nuovi fenotipi è dovuta al fatto che le piante eterozigote (GgLl) formano, non solo gameti GL gl ma anche gameti Gl gL. Mendel aveva capito che gli alleli dei due diversi caratteri non sono legati tra loro, ma si distribuiscono nei gameti in maniera indipendente e casuale.

> La legge dell'assortimento indipendente afferma che: durante la meiosi, ogni coppia di alleli si separa nei gameti in maniera indipendente da ogni altra coppia di alleli.
